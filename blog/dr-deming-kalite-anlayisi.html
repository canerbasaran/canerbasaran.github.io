<!DOCTYPE html>
<html lang="tr"><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width, initial-scale=1">
<title>Caner Başaran | Dr. Deming'in kalite anlayışı</title>
<style type="text/css">body{font-size:1.5em;line-height:1.6;color:rgba(0,0,0,0.8);font-family:Times,serif}.container{position:relative;width:100%;max-width:700px;margin:0 auto;padding:0 5px}a{color:inherit}</style></head>
<body><div class="container">
<a href="index.html">blog</a>
<br>
<h2>Dr. Deming'in kalite anlayışı</h2>
"Kalite, insanın mutluluğudur." der, Dr. Deming. Peki kaliteyi, insanları mutlu etmeden sağlarsanız, ne olur? Geçici bir başarı ve pahalıya mal olması...
<br><br>Tüketiciler her zaman kaliteli ürün ve hizmeti daha ucuza almak istemektedirler. İşletmelerin ucuza üretme isteği, bir yandan gereksiz maliyet artışına diğer yandan kalitenin düşmesine sebep olmaktadır. Kalitesiz ürün toplam maliyetinin yüksek olması ise kaliteli üretim ile ilgili maliyet endişelerine sebep olmaktadır.
<br><br>İnsanlar veya makineler için aynı sistemde daha az ile daha fazla üretmek, fiziksel olarak imkansızdır. Maliyetleri azaltmak vazgeçilmeyecek bir tasarruf fırsatı gibi düşünülmektedir. Sonuç olarak kusurlu veya adi ürünler üretilir.
<br><br>Öncelikli olarak kaliteye odaklanıldığında, kalite arttıkça toplam maliyetler azaldığı halde niye maliyeti yüksek ve kalitesi düşük bir üretim şekli olan maliyete odaklılık hala tercih edilmektedir?
<br><br>İşletmecilere okullarda öğretilen yanlış denklem: YÜKSEK KAR = YÜKSEK FİYATA SATIŞ - DÜŞÜK FİYATA ÜRETİM
<br><br>Bir ürün ya da hizmet, insanların -işçiler, müşteriler, ...- mutluluğunu amaç edinmesiyle kaliteli olabilir. İşçileriniz mutlu değilse, istediğiniz en iyi endüstri mühendisine tonlarca para akıtın sizin kalitenizi arttıramaz. Müşterileriniz mutlu değilse, istediğiniz en iyi reklamı yapın, satışınızı arttıramaz.
<br><br>Gerçek kar, sadık müşterilerle sağlanır. Sadık müşteri kaliteli ürün seçmektedir ve aldığı ürün-hizmetten övünür, arkadaşlarına önerir. Memnun bir müşteri 8 kişiye ürünün iyi yönlerini anlatırken, memnun olmayan bir müşteri 20 kişiye ürünün kötü yönlerini aktarmaktadır.

<ul>
<li>Deming yöntemleri kullanmayan kuruluş
<li>Deming yöntemlerini kullanan kuruluş
<li>Kalite pahalıdır.
<li>Kalite maliyetleri düşürür.
<li>Kontrol kalitenin anahtarıdır.
<li>Kontrol çok geç bir aşama. Eğer işçiler kusursuz ürünler çıkarırsa, konrole gerek kalmaz.
<li>Kaliteyi uzmanlar ve denetimciler getirir.
<li>Kalite yönetim kurulunda oluşur.
<li>İmalat dış uzmanlarca iyileştirilebilir. Bundan sonra sistemde değişiklik yapılmaz. İşçi katkısı olmaz.
<li>Metotlar hiçbir zaman en iyi değildir, her zaman geliştirilebilir.
<li>İş standartları, kotalar ve amaçlar üretime yardımcı olur.
<li>Bütün iş standartları ve kotaları dışlamanız gerekir.
<li>Korku ve ödül, motivasyonu sağlamak için ideal yollardır.
<li>Korku felaket getirir.
<li>İnsanlara eşya gibi davranılabilir. Gerektiğinde daha fazlası satın alınabilir, ihtiyaç azaldığında bırakılabilir.
<li>İnsanların, işlerinde kendilerini güven içinde hissetmeleri şarttır.
<li>En iyi performans gösterenleri ödüllendirmek ve en kötülerini cezalandırmak büyük üretim ve yaratıcılık getirir.
<li>Bütün varyasyonlar sisteme bağlıdır. Ortalama performansın altı ve üstündekileri yargılama, cezalandırma ve ödüllendirmeye dayanan kalıplaşmış sistemler ekip çalışmasına ve firmaya zarar verir.
<li>En ucuz olanı satın al.
<li>Kaliteli olanı satın al.
<li>Malzeme sağlayan firmaları birbirine düşür.
<li>Malzeme sağlayan firmalarla beraber çalış.
<li>Sadece fiyatı üzerinde düşün, malzeme firmalarını sık sık değiştir.
<li>Kaliteyi ve maliyetleri düzeltmek için zaman ayır ve bilgiden yararlan. Malzeme firmalarıyla uzun dönem ilişkilerini geliştir.
<li>Kar, geliri yüksek, gideri düşük tutarak elde edilir.
<li>Kar, sadık müşteriler sayesinde elde edilir.
<li>Kar bir firmanın en önemli göstergesidir
<li>Bir firmayı sadece kara dayalı yönetmek bir arabayı dikiz aynasına bakarak sürmeye benzer. Sana nerede olduğunu söyler ama nereye doğtu gittiğini söylemez.
</ul>

Kaynaklar
<br>Aguayo, R., (1994). Dr. Deming, Japonlara Kaliteyi Öğreten Amerikalı, Form Yayınları.
<br>http://en.wikipedia.org/wiki/W._Edwards_Deming (25.11.2010)
<h6>21.12.10 eski blogumdan aktarılan</h6>
<br><a href="https://creativecommons.org/licenses/by-nc-sa/4.0/deed.tr" target="_blank"><img src="../img/creativecommons-by-nc-sa.png" alt="by-nc-sa"/></a>
</div></body></html>
